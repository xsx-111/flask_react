Zarathustra Lyrics

Volto di luce
Mi hanno parlato di te
La tua storia è nell'eco dei monti
Troppo in alto per scendere in noi
Nel tuo eterno cammino
Quello che insegui non c'è
Senza un fine può esistere la vita
Si completa nell'arco di un giorno

Misera ombra, vuoto riflesso dell'io
Non ti serve capire la forza
Che mi spinge a cercare nel mondo
Chiara essenza divina già si nasconde in chi
Sta vivendo il gioco del tempo
Nell'attesa di un'alba diversa

No, non continuare il cammino
Per le strade che non hanno fine
Tu, già vedi in me
Quello che mio padre
Dio, ti insegnò
Forse nemmeno tu
Credi a quello che non ti creò mai
Ama la tua terra
Nel suo ventre Dio si formerà

Tavole antiche, divini voleri
Hanno diviso nel tempo già il bene dal male
L'uomo da solo lontano da Dio
Non può costruirsi la propria morale
Fuggi la tua volontà

Sotto quei veli, falsa saggezza
Viene insultata la verità
Dalla morale che tu hai creato
Niente si innalzerà

Cieco nel dogma della tua fede
Perdi la scelta di libertà
Grigio tramonto di luci antiche
L'ultimo uomo avrà

Ma troppe risposte confondono una vita antica
Mille tradizioni hanno costruito un muro intorno a me

Solo e senza forze mi perdo nelle mie parole
E forse chi cerco ha camminato sempre accanto a me
Ecco nasce in me
Vivo il Superuomo!

Embed