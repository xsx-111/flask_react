Zehnter Juni Lyrics
Plant mich bloß nit bei üch inn
Sick ich üch durchschaut hann
Weiß ich, dat ich nit om allerfalschste Dampfer benn
Ich hann met ührer Logik nix am Hoot
Wieso ihr wat wo jedonn hatt un noch vüürhatt
Weshalb övver Leichen joht

Denn wat ihr logisch nennt, dat nenn ich pervers
Ühr janze Wertigkeit och
Mir brich der Schweiß bei jedem Woot von üch uss
Un wenn ihr still sitt, dann och
Wat ihr Moral nennt, dat ess für mich Krampf
Wat ihr 'normal' nennt, dat och
Ühr Ideale hatt ihr diskret verschlamp, wie e jebruch Tempodooch
Sitt ihr scheuklappenblind, wie't ahl Schlachtrösser sind
Affjestumpf oder bloß ' skrupellos?

Plant mich bloß nit bei üch inn
Sick ich üch durchschaut hann
Weiß ich, dat ich nit om allerfalschste Dampfer benn
Ich hann met ührer Logik nix am Hoot
Wieso ihr wat wo jedonn hatt un noch vüürhatt
Weshalb övver Leichen joht
Ihr Noodelstriefe-Schreibtischtäter, hührt zo
Ejal wo ihr üch versteck:
Die Zoot stirv uss, die marionettengleich ihr
Als Minenhunde vüürscheck
Ühr Schachfijure hann et Denke jeliert
Un springen einfach vum Brett
Bess zum Kadaver weed jetz nimieh pariert
Probiert doch selvs, wie Dreck schmeckt
Noch ess et nit su wigg, doch sick einijer Zick
Weeden Daach für Daach mieh ' immer mieh

Plant mich bloß nit bei üch inn
Sick ich üch durchschaut hann
Weiß ich, dat ich nit om allerfalschste Dampfer benn
Mir hann met ühre Lüje nix am Hoot
Met dämm, wat ihr ald jeloore, lüje wollt un dämm
Wat ihr jraad lüje dootEmbed